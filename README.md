# 📔 Vedenie Bakalárske a Diplomové Práce
* Konzultácie a online kurz Vedenie bakalárskych a diplomových prác
* Univerzita Komenského v Bratislave Fakulta managementu UK FM, Vysoká škola DTI
* Prednášajúci: RNDr. PhDr. Ing. Mgr. et Mgr. Miroslav Reiter, DiS., MBA, MPA, MSC, DBA, Ing. Paed. IGIP 
* Kontakt: riaditel@itacademy.sk | miroslav.reiter@fm.uniba.sk

# 📑 Požiadavky na spracovanie a odovzdanie záverečnej práce (Bc. / Mgr. / Ing.)
🔔 Dôležité: Študent je povinný samostatne sledovať aktuálny harmonogram štúdia a všetky oficiálne termíny na stránke FM UK:
👉 https://www.fm.uniba.sk/studentsky-servis/harmonogram-studia-pre-bakalarsky-a-magistersky-stupen
👉 https://www.dti.sk/p/9-harmonogram-akademickeho-roka-2024-2025

Všetky dokumenty sú tu na **GitHube** v **[priečinku Dokumenty](https://github.com/miroslav-reiter/Vedenie_Bakalarske_Diplomove_Prace/tree/main/Dokumenty)**

## 🎓 Bakalárska práca (Bc.)
### 📘 3. ročník – 1. semester (september – december)
1. Preštudovať aktuálny **vnútorný predpis dekana (smernica)** o záverečných prácach (dokument je dostupný na webe fakulty – skontrolovať aktualizovanú verziu)
1. Oboznámiť sa s **normou ISO 690** – Pravidlá tvorby bibliografických odkazov, aplikovať ich už od začiatku písania: dokument [**Pravidlá tvorby bibliografických odkazov na informačné zdroje podľa ISO 690**](http://stella.uniba.sk/texty/690-2010_priklady.pdf)
1. Preštudovať si [**CRZP Centrálny Register Záverečných Prác**](https://opac.crzp.sk/?fn=*AdvancedSearch&search=advanced&entity=0&seo=CRZP-Hľadanie) – pozrieť moje práce aj cudzie práce s podobnou témou ako inšpiráciu najmä pre štruktúru, metodiku a použité zdroje
1. Spracovať **projekt bakalárskej práce** – základné zameranie, hlavný cieľ, parciálne ciele, navrhovaná metodika, predbežná osnova a časový harmonogram - dokument projekt
1. Konzultovať pravidelne s vedúcim práce – viesť si **výkaz konzultácií**, ktorý bude hodnotený známkou na konci semestra
1. Začať s písaním teoretickej časti – rešerš odbornej literatúry, správne citácie, štruktúrované členenie kapitol, aplikácia modelov a teórií z odboru
1. Začať formulovať výskumný problém, hypotézy a predbežné návrhy merania alebo spôsobu analýzy údajov

### 📘 3. ročník – 2. semester (február – máj)
Krátka odpoveď: **všetko** a **všetko, čo ste nestihli za 1. semester dokončiť**

1. Dokončiť teoretickú časť vrátane úplných citácií, krížových odkazov, popisov obrázkov, tabuliek a grafov podľa požiadaviek ISO 690
1. Dopracovať metodickú časť práce – presné ciele, hypotézy, výskumné otázky, výber výskumnej vzorky, výber metód zberu a spracovania údajov
1. Vytvoriť a zapracovať praktickú časť práce – výskum, analýza, interpretácia výsledkov, testovanie hypotéz
1. Napísať záver práce, ktorý obsahuje sumarizáciu výsledkov, prínosy pre prax, odporúčania a zhodnotenie práce
1. Pridať abstrakt v slovenskom a anglickom jazyku, kľúčové slová (zoradené abecedne)
1. Finalizovať formálnu úpravu práce – skontrolovať pravopis a gramatiku (F7), aktualizácia obsahu, číslovanie strán, odkazov (Ctrl + A → F9)
1. Odovzdať prácu a prihlášku na štátnu skúšku do 31. mája alebo auguster/september ak ste si dali neskorší dátum
1. Absolvovať obhajobu bakalárskej práce v júni podľa rozpisu zverejneného študijným oddelením

## 🎓 Diplomová práca (Mgr. Ing)
### 📗 1. ročník – 1. semester (september – december)
1. Preštudovať aktuálny **vnútorný predpis dekana (smernica)** o záverečných prácach (dokument je dostupný na webe fakulty – skontrolovať aktualizovanú verziu)
1. Oboznámiť sa s **normou ISO 690** – Pravidlá tvorby bibliografických odkazov, aplikovať ich už od začiatku písania: dokument [**Pravidlá tvorby bibliografických odkazov na informačné zdroje podľa ISO 690**](http://stella.uniba.sk/texty/690-2010_priklady.pdf)
1. Preštudovať si [**CRZP Centrálny Register Záverečných Prác**](https://opac.crzp.sk/?fn=*AdvancedSearch&search=advanced&entity=0&seo=CRZP-Hľadanie) – pozrieť moje práce aj cudzie práce s podobnou témou ako inšpiráciu najmä pre štruktúru, metodiku a použité zdroje
1. Spracovať a odovzdať **projekt diplomovej práce**, ktorý obsahuje: názov práce, hlavnú a parciálne ciele, predbežnú osnovu, popis metodiky a predpokladané prínosy - dokument projekt
1. Začať pravidelné konzultácie s vedúcim práce a **viesť si výkaz konzultácií**, ktorý bude na konci semestra hodnotený
1. Spracovať základné kapitoly teoretickej časti – stav poznania, prehľad odbornej literatúry, pojmy, modely a prístupy súvisiace s témou

### 📗 1. ročník – 2. semester (február – jún)
1. Dokončiť teoretickú časť práce, doplniť korektné citácie, krížové odkazy, odkazy na tab. a obr., poznámky pod čiarou
1. Jasne formulovať výskumné otázky, hypotézy, ciele, a opísať výber výskumnej vzorky a metodiku práce (napr. dotazník, prípadová štúdia, štatistické metódy)
1. Vytvoriť metodickú kapitolu, ktorá definuje výskumné nástroje, analytický rámec a plán zberu údajov
1. Začať so zberom dát alebo analytickým spracovaním (ak sa realizuje výskum v tomto období)
1. Konzultovať priebežný pokrok a aktualizovať výkaz konzultácií

### 📗 2. ročník – 1. semester (september – december)
1. Pokračovať v práci na praktickej časti – prezentovať výskumné výsledky, grafy, tabuľky, analytické výstupy
1. Vyhodnotiť hypotézy, porovnať ich s očakávaniami a podložiť ich interpretáciou
1. Spracovať kapitolu záver a odporúčania pre prax, ktorá reflektuje ciele práce, obmedzenia, možnosti aplikácie výsledkov
1. Priebežne upravovať a kontrolovať celý text – štylistika, konzistencia formátu, aktualizácia citácií
1. Finalizovať zoznam použitej literatúry v súlade s ISO 690

### 📗 2. ročník – 2. semester (február – máj)
1. Dokončiť všetky časti diplomovej práce – najmä zhrnutie výsledkov, odporúčania, záver
1. Napísať abstrakt v slovenskom aj anglickom jazyku, vybrať kľúčové slová a skontrolovať jazykovú a odbornú stránku textu
1. Vygenerovať a skontrolovať automatický obsah, skontrolovať pravopis a gramatiku (F7), číslovanie strán a aktualizáciu všetkých odkazov v dokumente (Ctrl + A → F9)
1. Odovzdať prácu elektronicky aj fyzicky podľa aktuálnych pokynov najneskôr do 19. mája
1. Odovzdať prihlášku na štátne skúšky do rovnakého termínu
1. Absolvovať obhajobu diplomovej práce a štátnu skúšku najneskôr do 30. júna

## 👍 Odporúčania a tipy
1. Používať na zdroje [**Zotero**](https://www.zotero.org/), [**Mendeley**](https://www.mendeley.com/), inú aplikáciu
2. Do práce pridať **vlastné vizualizácie/grafy/diagramy/dashboardy/obrázky** (v dokumentoch šablóny)
3. Štruktúrovať celý dokument cez **Nadpisy** (N1-H1) a **podnadpisy** (N2-H2). Boh chráň robiť obsah cez písanie bodiek...
4. Obrázkom, tabuľkam, grafov dávať popis cez funkciu **Vložiť Popis** (Pravé tlačidlo myši na obrázok, nie manuálne)
5. Ukladajte si priebežne všetky podklady, konzultácie a verzie práce do cloudového úložiska (napr. Microsoft OneDrive, Google Drive), aby ste predišli strate dát

## 🧪 Hypotézy
Hypotéza je výskumný predpoklad. To znamená, že vyjadruje, čo si **vy osobne myslíte o danej problematike a probléme**. Vyjadruje určitý **názor výskumníka**.

Hypotézy sa formulujú, tak aby išlo o **vzťah 2 prvkov - premenných**, (napr. medzi chlapcami a dievčatami, 2 nástrojmi, 2 technológiami, 2 stavmi, 2 jazykmi, 2 školami, 2 ročníkmi a pod.). Ak formulácia nevyjadruje vzťah, nejde o hypotézu, alebo je hypotéza nesprávna (zlá). 

Zlaté pravidlá hypotézy:
1)	Hypotéza je tvrdenie vyjadrené oznamovacou vetou, ktoré sa musí potvrdiť (je pravda) alebo vyvrátiť (nie je to pravda).
2)	Hypotéza obsahuje 2 premenné.
3)	Hypotéza vyjadruje vzťah medzi 2 premennými (menší, väčší, slabší a pod.). 
4)	Hypotéza sa musí dať testovať (skúmať); premenné, ktoré obsahuje sa musia dať merať alebo kategorizovať.  

**Prečítajte si Gavoru** vid. zdroj nižšie. Kto má rád knihy odporúčam [**Dušan Katuščák**: Ako písať záverečné a kvalifikačné práce](https://www.martinus.sk/?uItem=38249)

Zdroj:  
Gavora, Peter a kol. 2010. Elektronická učebnica pedagogického výskumu. [online]. Bratislava : Univerzita Komenského, 2010. Dostupné na: http://www.e-metodologia.fedu.uniba.sk/ ISBN 978–80–223–2951–4.

## 📈 YouTube video záznamy z konzultácií Playlist
[YouTube kanál IT Academy](https://www.youtube.com/playlist?list=PLIu_ZdHo7Pk8WX2UPhxZaQW0SOZnED1sY)

## 🎖️ Témy zaverečných prác
### 2024-2025
Diplomové práce:
1. User Experience optimalizácia webstránky vo WordPresse (User Experience optimization of a website in WordPress)
1. Možnosti využitia Google Ads v podmienkach vybraného podniku (Possibilities of using Google Ads in the conditions of the selected company)
1. Marketingové trendy umelej inteligencie (Artificial intelligence marketing trends)
1. Využitie umelej inteligencie vo vybranej spoločnosti (Use of artificial intelligence in the selected company)
1. Návrh online marketingovej stratégie pre vybraný podnik (Proposal of an online marketing strategy for a selected company)
1. Tvorba SEO auditu vo vybranej spoločnosti (Creating an SEO audit in the selected company)
1. Využitie obsahového marketingu vo vybranej spoločnosti (Use of content marketing in the selected company)
1. Možnosti využitia PPC kampaní a reklám v podmienkach vybraného podniku (The possibilities of using PPC campaigns and advertisements in the conditions of the selected company)

### 2023-2024
Diplomové práce:
1. Tvorba a propagácia eshopu na platforme WooCommerce vo vybranom podniku (Creation and promotion of an e-shop on the WooCommerce platform in the selected company)
2. Výkonnostný marketing vo vybranej spoločnosti (Performance marketing in the selected company)
3. Procesný manažment s pomocou BPMN vo vybranom podniku (Process management with BPMN in the selected company)

Bakalárske práce:
1. Zvyšovanie výkonnosti a dostupnosti webovej stránky (Increasing the performance and availability of the website)
2. Time manažment efektívnych podnikov (Time management of effective businesses)

### 2022-2023
1. Automatizácia reklamných kampaní
2. Nasadenie a využívanie Google Analytics 4 vo vybranej spoločnosti
3. Remarketing v PPC kampaniach Google Ads
4. Možnosti využitia Google Ads v podmienkach vybraného podniku
5. Využitie umelej inteligencie v copywritingu

### 2021-2022
1. Možnosti využitia Google Analytics v podmienkach vybraného podniku
2. Budovanie značky prostredníctvom sociálnych sietí
3. Facebook a jeho využitie v podnikaní
4. Tvorba a propagácia eshopu
5. YouTube a jeho využitie v podnikaní
6. LinkedIn a jeho využitie vo vybranej spoločnosti 

### 2020-2021
1. Digitálny marketing: online reklama a jej použitie
2. Marketing na sociálnych sieťach
3. Marketing na sociálnych sieťach vybraného podniku
4. Možnosti využitia Google Ads v podmienkach vybraného podniku
